<h2>Cyflwyniad</h2>
<p>Rydyn ni eisiau i gymaint o bobl ag sy&rsquo;n bosib allu defnyddio'r gwefannau hyn. Er enghraifft, mae hynny&rsquo;n golygu y dylech chi allu:</p>
<ul>
<li><p>newid ffont a lefelau cyferbyniad</p></li>
<li><p>chwyddo i mewn hyd at 200% a bod y testun i gyd yn dal i ffitio ar y sgrin</p></li>
<li><p>llywio&rsquo;r rhan fwyaf o'r wefan gan ddefnyddio bysellfwrdd yn unig</p></li>
<li><p>llywio&rsquo;r rhan fwyaf o'r wefan gan ddefnyddio meddalwedd adnabod llais</p></li>
<li><p>gwrando ar y rhan fwyaf o'r wefan gan ddefnyddio darllenydd sgrin (gan gynnwys y fersiynau mwyaf diweddar o JAWS, NVDA a VoiceOver)</p></li>
</ul>
<p>Rydyn ni hefyd wedi gwneud testun y wefan mor syml, ac mor hawdd i'w ddeall ag sy&rsquo;n bosib.</p>
<p>Mae cyngor ar sut i wneud eich dyfais yn haws i&rsquo;w ddefnyddio os oes gennych chi anabledd ar gael ar <a href="https://www.abilitynet.org.uk/">AbilityNet</a>.</p>
<h2>Cwmpas</h2>
<p>Mae&rsquo;r Llyfrgell Brydeinig wedi ymrwymo i wneud ei gwefan yn hygyrch, yn unol &acirc; Rheoliadau Hygyrchedd Cyrff Sector Cyhoeddus (Gwefannau ac Apiau Symudol) (Rhif 2) 2018.</p>
<p>Mae'r datganiad hygyrchedd hwn yn berthnasol i'r wefan ganlynol:</p>
<ul>
<li><p>Archif We y DG (UKWA) - <a href="https://www.webarchive.org.uk/"><span class="underline">https://www.webarchive.org.uk/</span></a></p></li>
</ul>
<h2 id="pa-mor-hygyrch-ywr-wefan-hon">Pa mor hygyrch yw&rsquo;r wefan hon</h2>
<p>Rydyn ni&rsquo;n gwybod nad yw rhannau o'r wefan hon yn gwbl hygyrch:</p>
<ul>
<li><p>Ni ellir cael mynediad at rai elfennau gan ddefnyddio bysellfwrdd yn unig.</p></li>
<li><p>Mae rhai elfennau, er enghraifft, penawdau, botymau radio neu flychau offer sydd ddim wedi'u datgan yn rhaglennol, ac felly nid ydyn nhw&rsquo;n hygyrch i dechnolegau cynorthwyol fel darllenwyr sgrin.</p></li>
<li><p>Mae rhai labeli neu ganllawiau ar gyfer mewnbwn y defnyddiwr sydd ddim yn cael eu datgan yn rhaglennol, er enghraifft y swyddogaeth chwilio a chwblhau ffurflenni, ac felly nid ydyn nhw&rsquo;n hygyrch i dechnolegau cynorthwyol fel darllenydd sgrin.</p></li>
<li><p>Nid yw&rsquo;r testun mewn rhai mannau ar y wefan yn bodloni&rsquo;r gofynion ar gyfer cyferbyniad.</p></li>
<li><p>Mae cynnwys gwefan sydd wedi&rsquo;i archifo sy&rsquo;n cael ei ddarparu gan y wefan hon y tu hwnt i reolaeth y Llyfrgell Brydeinig. Efallai y bydd defnyddwyr yn cael trafferthion wrth geisio cael mynediad at y cynnwys hwn.</p></li>
</ul>
<h2 id="beth-iw-wneud-os-na-allwch-chi-gael-mynediad-at-rannau-or-wefan-hon">Beth i'w wneud os na allwch chi gael mynediad at rannau o'r wefan hon</h2>
<p>Os oes angen gwybodaeth mewn fformat gwahanol arnoch ar y wefan hon, fel PDF hygyrch, print bras, hawdd ei ddarllen, recordiad sain neu braille:</p>
<p>&bull; anfonwch e-bost at: <a href="mailto:FOI-Enquiries@bl.uk"><span class="underline">FOI-Enquiries@bl.uk</span></a></p>
<p>&bull; ffoniwch: 01937 546 060 (Gwasanaeth Cwsmeriaid)</p>
<p>&bull; ysgrifennwch at: Corporate Information Unit, British Library, 96 Euston Road, London, NW1 2DB</p>
<p>Byddwn yn ystyried eich cais ac yn cysylltu &acirc; chi o fewn 20 diwrnod gwaith.</p>
<h2 id="rhoi-gwybod-am-broblemau-hygyrchedd-yn-ymwneud-&acirc;r-wefan-hon">Rhoi gwybod am broblemau hygyrchedd yn ymwneud &acirc;'r wefan hon</h2>
<p>Rydyn ni bob amser yn awyddus i wella hygyrchedd y wefan hon. Os ydych chi&rsquo;n dod ar draws unrhyw broblemau nad ydynt wedi&rsquo;u rhestru ar y dudalen hon, neu os ydych chi&rsquo;n credu nad ydym yn bodloni gofynion hygyrchedd, cysylltwch &acirc;&rsquo;r Pennaeth Rheoli Gwybodaeth Gorfforaethol drwy anfon e-bost at <a href="mailto:FOI-Enquiries@bl.uk"><span class="underline">FOI-Enquiries@bl.uk</span></a>, neu drwy anfon llythyr at Corporate Information Unit, British Library, 96 Euston Road, London, NW1 2DB.</p>
<h2 id="gweithdrefn-gorfodi">Gweithdrefn gorfodi</h2>
<p>Y Comisiwn Cydraddoldeb a Hawliau Dynol (EHRC) sy&rsquo;n gyfrifol am weithredu Rheoliadau Hygyrchedd Cyrff Sector Cyhoeddus (Gwefannau ac Apiau Symudol) (Rhif 2) 2018 (y &lsquo;rheoliadau hygyrchedd&rsquo;). Os ydych chi&rsquo;n anhapus &acirc;&rsquo;r ffordd rydyn ni&rsquo;n ymateb i'ch cwyn, cysylltwch &acirc;&rsquo;r <a href="https://www.equalityadvisoryservice.com/%5d">Gwasanaeth Cynghori a Chefnogi Cydraddoldeb (EASS)</a>.</p>
<h2 id="cysylltu-&acirc;-ni-dros-y-ff&ocirc;n-neu-ymweld-&acirc;-ni">Cysylltu &acirc; ni dros y ff&ocirc;n neu ymweld &acirc; ni</h2>
<p>Rydyn ni&rsquo;n darparu gwasanaeth cyfnewid testun i bobl sy&rsquo;n F/fyddar, sydd &acirc; nam ar y clyw, neu sydd &acirc; nam ar y lleferydd: Ff&ocirc;n testun 01937 546 434.</p>
<p>Mae dolenni sain clyw wedi&rsquo;u gosod ym mhob Desg Ymholi a Gwybodaeth y Llyfrgell, neu os ydych chi&rsquo;n cysylltu &acirc; ni cyn eich ymweliad, mae&rsquo;n bosib y byddwn ni&rsquo;n gallu trefnu cyfieithydd Iaith Arwyddion Prydain (BSL) ar eich cyfer.</p>
<p>Mae rhagor o wybodaeth am Hygyrchedd yn y Llyfrgell Brydeinig ar gael ar ein <a href="https://www.bl.uk/visit/accessibility">gwefan Visit Us</a>.</p>
<h2 id="statws-cydymffurfedd">Statws Cydymffurfedd</h2>
<p>Nid yw&rsquo;r wefan yn cydymffurfio &acirc; Rheoliadau Hygyrchedd Cyrff Sector Cyhoeddus (Gwefannau ac Apiau Symudol) (Rhif 2) 2018. Mae&rsquo;r nodweddion sydd ddim yn cydymffurfio a&rsquo;r esemptiadau wedi&rsquo;u rhestru isod.</p>
<h2 id="cynnwys-nad-ywn-hygyrch">Cynnwys nad yw&rsquo;n hygyrch</h2>
<p>Mae&rsquo;r cynnwys sy&rsquo;n cael ei restru isod yn anhygyrch am y rhesymau canlynol:</p>
<h3 id="diffyg-cydymffurfiad-&acirc;-rheoliadau-hygyrchedd">Diffyg cydymffurfiad &acirc; rheoliadau hygyrchedd</h3>
<p><strong>Gwybodaeth a Pherthnasoedd [1.3.1]</strong></p>
<ol type="1">
<li><p><em><strong>Problem:</strong></em> <strong>Nid yw elfennau cysylltiedig y ffurflenni wedi&rsquo;u grwpio.</strong> Nid yw blychau ticio a botymau radio wedi cael eu grwpio&rsquo;n semantig gan ddefnyddio set maes. Mae&rsquo;n bosib nad yw pwrpas a&rsquo;r perthnasau rhwng y mewnbwn a&rsquo;r label yn amlwg i ddefnyddwyr darllenydd sgrin. Nid yw hyn yn bodloni Maen Prawf Llwyddiant 1.3.1 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn sicrhau bod rheolyddion mewnbwn sy&rsquo;n perthyn i'w gilydd yn cael eu grwpio&rsquo;n semantig fel bod technolegau cynorthwyol yn gallu adnabod y berthynas rhwng yr elfennau erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o reolyddion mewnbwn yn bodloni safonau hygyrchedd.</p>
</blockquote>
<ol start="2" type="1">
<li><p><em><strong>Problem:</strong></em> <strong>Nid yw&rsquo;r penawdau&rsquo;n strwythuredig.</strong> Mae elfennau penawdau&rsquo;n cael eu datgan ar y rhan fwyaf o'r tudalennau gyda lefel pennawd 2. Mae&rsquo;n bosib bod defnyddwyr darllenydd sgrin yn dibynnu ar bresenoldeb elfen lefel pennawd 1 ar dudalen ar gyfer gwybod ble maen nhw ar y dudalen. Nid yw hyn yn bodloni Maen Prawf Llwyddiant 1.3.1 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn ni&rsquo;n sicrhau bod elfennau penawdau yn dechrau gyda lefel pennawd 1 erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o elfennau pennawd yn bodloni safonau hygyrchedd.</p>
</blockquote>
<ol start="3" type="1">
<li><p><em><strong>Problem:</strong></em> <strong>Nid yw pwrpas y mewnbwn wedi&rsquo;i nodi ar yr elfen mewnbwn form</strong> sy&rsquo;n cymryd URL gan y defnyddiwr fel priodwedd awtogwblhau yn cael ei ddarparu. Byddai cael hyn yn galluogi i bwrpas y mewnbwn gael ei benderfynu&rsquo;n rhaglennol gan y technolegau cynorthwyol. Nid yw hyn yn bodloni Maen Prawf Llwyddiant 1.3.5 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn ni&rsquo;n darparu&rsquo;r briodwedd awtogwblhau er mwyn galluogi technolegau cynorthwyol i gyflwyno gwerthoedd cyffredin erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o reolyddion mewnbwn yn bodloni safonau hygyrchedd.</p>
</blockquote>
<p><strong>Cyferbynnedd [1.4.3]</strong></p>
<ol start="4" type="1">
<li><p><em><strong>Problem:</strong></em> <strong>Nid</strong> <strong>yw'r testun yn bodloni gofynion cyferbynnedd.</strong> Fe allai testun sy&rsquo;n lliw golau effeithio ar ddefnyddwyr sydd &acirc; nam ar eu golwg. Nid yw hyn yn bodloni Maen Prawf Llwyddiant 1.4.3 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn defnyddio testun lliw tywyll er mwyn creu mwy o gyferbyniad erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod lleiafswm cymhareb cyferbyniad 4.5.1 yn cael ei ddefnyddio.</p>
</blockquote>
<p><strong>Ail-lifo [1.4.10]</strong></p>
<ol start="5" type="1">
<li><p><em><strong>Problem:</strong></em> <strong>Mae&rsquo;r bar llywio ar y chwith yn diflannu wrth chwyddo i mewn 400%</strong>. Mae&rsquo;n bosib nad yw defnyddwyr yn gallu cael mynediad at y nodwedd hidlo o ganlyniad i hyn. Nid yw hyn yn bodloni Maen Prawf 1.4.10 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn sicrhau nad oes nodweddion yn cael eu colli wrth chwyddo'r dudalen hyd at 400%. Pan fyddwn ni&rsquo;n cyhoeddi cynnwys newydd, byddwn yn sicrhau nad oes unrhyw nodweddion yn cael eu colli wrth chwyddo'r dudalen hyd at 400%.</p>
</blockquote>
<p><strong>Bysellfwrdd [2.1.1]</strong></p>
<ol start="6" type="1">
<li><p><em><strong>Problem:</strong></em> <strong>Does dim modd i fysellfwrdd ffocysu ar elfennau rhyngweithiol.</strong> Nid yw&rsquo;r botwm &ldquo;X&rdquo; ar gyfer clirio&rsquo;r hidlydd na&rsquo;r botwm tudalen flaenorol yn cael ffocws gan fysellfwrdd wrth ddefnyddio porwr bwrdd gwaith. Nid yw defnyddwyr bysellfwrdd yn gallu ysgogi&rsquo;r elfen botwm. Er bod posib cael mynediad at yr elfen gan ddefnyddio bysellau saeth y darllenydd sgrin, does dim cyhoeddiad o'r label nac o&rsquo;r r&ocirc;l ar gael. Nid yw&rsquo;r elfen botwm chwaith yn ymateb pan mae wedi&rsquo;i ysgogi gan ddefnyddio darllenydd sgrin. O ganlyniad, mae&rsquo;n bosib nad yw defnyddwyr sy&rsquo;n dibynnu ar ddarllenydd sain neu fysellfwrdd na defnyddwyr dall yn gallu defnyddio&rsquo;r elfen. Nid yw hyn yn bodloni Maen Prawf Llwyddiant 2.1.1 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn sicrhau bod pob elfen ryngweithiol sydd ar gael i bwyntydd llygoden ar gael ar fysellfyrddau erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o elfennau rhyngweithiol yn bodloni safonau hygyrchedd.</p>
</blockquote>
<ol start="7" type="1">
<li><p><em><strong>Problem:</strong></em> <strong>Dim trap bysellfwrdd.</strong> Pan mae defnyddwyr bysellfwrdd a darllenydd sgrin yn pwyso tab i fynd i'r blwch testun personol ar y panel hidlo, mae&rsquo;r ffocws yn cael ei drapio. O ganlyniad, nid yw defnyddwyr darllenydd sgrin a bysellfwrdd yn gallu llywio&rsquo;r cynnwys sydd ar y dudalen heb ddefnyddio llygoden. Nid yw hyn yn bodloni Maen Prawf Llwyddiant 2.1.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn sicrhau nad yw&rsquo;r ffocws yn gaeth i&rsquo;r blwch testun erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o elfennau rhyngweithiol yn bodloni safonau hygyrchedd.</p>
</blockquote>
<p><strong>Iaith rhannau [3.1.2]</strong></p>
<ol start="8" type="1">
<li><p><em><strong>Problem:</strong></em> <strong>Ieithoedd tramor ddim yn cael eu datgan</strong>. Nid yw testun sydd mewn iaith dramor sy&rsquo;n wahanol i brif iaith y ddogfen yn cael ei nodi gyda chod iaith briodol. Mae&rsquo;n bosib fod darllenwyr sgrin yn defnyddio&rsquo;r dewis iaith bresennol i ddarllen y wefan gyfan pan nad hynny oedd y bwriad. Nid yw hyn yn bodloni Maen Prawf Llwyddiant 3.1.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn ni&rsquo;n darparu priodoledd iaith gyda&rsquo;r cod iaith priodol ar gyfer elfennau sy&rsquo;n cynnwys iaith dramor erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau ein bod yn datgan testun mewn iaith dramor yn briodol.</p>
</blockquote>
<p><strong>Mewnbwn [3.2.2]</strong></p>
<ol start="9" type="1">
<li><p><em><strong>Problem:</strong></em> <strong>Troshaen yn bresennol wrth bwyso&rsquo;r botwm chwilio.</strong> Pan mae'r botwm chwilio wedi&rsquo;i ysgogi, mae troshaen yn ymddangos ac mae ffocws y bysellfwrdd yn cael ei golli. Pan mae&rsquo;r droshaen gynnydd wedi gorffen, mae ffocws yn cael ei ailosod i frig y dudalen. Mae&rsquo;n bosib nad yw defnyddwyr dall yn ymwybodol o&rsquo;r newidiadau ar y sgrin, a gallai hyn achosi dryswch. Nid yw hyn yn bodloni Maen Prawf Llwyddiant 3.2.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn darparu testun sydd ar gyfer darllenydd sgrin yn unig er mwyn dweud wrth ddefnyddwyr darllenydd sgrin beth sy&rsquo;n digwydd i&rsquo;r droshaen erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein rhyngweithiad &acirc; rheolyddion yn bodloni safonau hygyrchedd.</p>
</blockquote>
<p><strong>Label neu ganllawiau [3.3.2]</strong></p>
<ol start="10" type="1">
<li><p><em><strong>Problem:</strong></em> <strong>Label dalfan ddim yn cael ei gyhoeddi gan ddarllenydd sgrin</strong>. Mae&rsquo;r fformat dyddiad yn cael ei gyflwyno yn y testun dalfan, sydd ddim yn cael ei gyhoeddi gan ddarllenydd sgrin. Mae&rsquo;n bosib na fydd defnyddwyr darllenydd sgrin yn ymwybodol o'r fformat dyddiad dilys ar gyfer y meysydd mewnbynnu. Nid yw hyn yn bodloni Maen Prawf Llwyddiant 3.3.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn sicrhau bod y fformat dyddiad yn weledol wrth ymyl y label yn hytrach na&rsquo;i fod yn ymddangos fel dalfan, a bydd hyn yn sicrhau bod y label yn cael ei gyhoeddi gan ddarllenwyr sgrin erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o labeli yn bodloni safonau hygyrchedd.</p>
</blockquote>
<p><strong>Enw, r&ocirc;l, gwerth [4.1.2]</strong></p>
<ol start="11" type="1">
<li><p><em><strong>Problem:</strong></em> <strong>Nid yw botymau radio personol yn cael eu datgan yn semantig gyda&rsquo;r r&ocirc;l, yr enw a'r cyflwr priodol.</strong> Mae&rsquo;n bosib nad yw defnyddwyr darllenwyr sgrin yn gallu canfod pwrpas a deall ymddygiad y rheolyddion heb fod cyd-destun semantig digonol yn cael ei ychwanegu. Nid yw hyn yn bodloni Maen Prawf Llwyddiant 4.1.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn defnyddio elfennau radio HTML cynhenid er mwyn sicrhau bod cymorth hygyrchedd llawn ar gael ar gyfer pob porwr a thechnoleg gynorthwyol erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o fotymau radio yn bodloni safonau hygyrchedd.</p>
</blockquote>
<ol start="12" type="1">
<li><p><em><strong>Problem:</strong></em> <strong>Nid yw blychau ticio personol yn cael eu datgan yn semantig gyda&rsquo;r r&ocirc;l, yr enw a&rsquo;r cyflwr priodol.</strong> Mae&rsquo;n bosib nad yw defnyddwyr darllenwyr sgrin yn gallu canfod pwrpas a deall ymddygiad y rheolyddion heb fod cyd-destun semantig digonol yn cael ei ychwanegu. Nid yw hyn yn bodloni Maen Prawf Llwyddiant 4.1.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn defnyddio elfennau blychau ticio HTML cynhenid er mwyn sicrhau bod cymorth hygyrchedd llawn ar gael ar gyfer pob porwr a thechnoleg gynorthwyol erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o flychau ticio personol yn bodloni safonau hygyrchedd.</p>
</blockquote>
<ol start="13" type="1">
<li><p><em><strong>Problem:</strong></em> <strong>Blwch testun personol heb ei ddatgan ag ARIA.</strong> Mae&rsquo;r botymau blwch testun ar y panel hidlo yn gallu cael eu ffocysu a&rsquo;u hysgogi gan ddefnyddio bysellfwrdd yn unig, ond mae yna broblemau &acirc; rheoli&rsquo;r blwch testun wrth ddefnyddio darllenydd sgrin: nid yw&rsquo;n cael ei ddatgan gyda&rsquo;r cyflwr cywir, ac nid yw testun y blwch testun yn cael ei gyhoeddi gan y darllenydd sgrin. Mae&rsquo;n bosib nad yw defnyddwyr darllenydd sgrin yn gallu clywed label y botwm a thestun y blwch testun. Nid yw hyn yn bodloni Maen Prawf Llwyddiant 4.1.2 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn ni&rsquo;n sicrhau bod y blwch testun yn cael ei ddatgan yn gywir erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o flychau offer yn bodloni safonau hygyrchedd.</p>
</blockquote>
<p><strong>Negeseuon Statws [4.1.3]</strong></p>
<ol start="14" type="1">
<li><p><em><strong>Problem:</strong></em> Bar cynnydd ddim yn cael ei gyhoeddi gan ddarllenydd sgrin. Pan mae&rsquo;r botwm chwilio wedi&rsquo;i ysgogi, mae troshaen yn cael ei gyflwyno, ond nid yw statws cynnydd chwilio yn cael ei gyhoeddi gan y darllenydd sgrin. Mae&rsquo;n bosib nad yw defnyddwyr dall yn ymwybodol o&rsquo;r newidiadau ar y sgrin, a gallai hyn achosi dryswch. Nid yw hyn yn bodloni Maen Prawf Llwyddiant 4.1.3 WCAG 2.1 AA.</p></li>
</ol>
<blockquote>
<p><em><strong>Datrysiad:</strong></em> Byddwn yn sicrhau bod y neges cynnydd chwilio yn cael ei gyhoeddi gan y darllenydd sgrin erbyn mis Ionawr 2020. Pan fyddwn ni&rsquo;n cyhoeddi cynnwys newydd, byddwn yn sicrhau bod ein defnydd o negeseuon statws yn bodloni safonau hygyrchedd.</p>
</blockquote>
<p>Cynnwys sydd ddim o fewn cwmpas y rheoliadau hygyrchedd</p>
<p>Mae cynnwys archifol sy&rsquo;n cael ei gyflwyno gan Archif We y DG (UKWA) wedi&rsquo;i eithrio rhag y Rheoliadau dan Reoliad 3(2)(h): Mae&rsquo;n bosib i'r cynnwys hwn fethu unrhyw un o Feini Prawf Llwyddiant yr WCAG 2.1 AA.</p>
<h2 id="sut-rydyn-nin-profir-wefan-hon">Sut rydyn ni&rsquo;n profi&rsquo;r wefan hon</h2>
<p>Cafodd y wefan hon ei phrofi ddiwethaf ar 05 Medi 2019. Cafodd sampl gynrychiadol o&rsquo;r wefan ei hadolygu gan <a href="https://www.abilitynet.org.uk/">AbilityNet</a>, gan ddefnyddio cyfres o offer hygyrchedd modern gan gynnwys Darllenwyr Sgrin (Bwrdd Gwaith JAWS 2018 / IE11), y bar offer hygyrchedd, dadansoddwyr cyferbyniad lliw, ac offer dilysu gwefannau.</p>
<p>Paratoad y Datganiad Hygyrchedd hwn</p>
<p>Cafodd y datganiad hwn ei baratoi ar 13 Medi 2019. Cafodd ei ddiweddaru ddiwethaf ar 13 Medi 2019.</p>
